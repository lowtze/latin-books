## Capitolo sei (6): GIORNO E NOTTE

![](../images/c6.1.png)

Il giorno e la notte durano ventiquattr'ore. D'inverno, la notte dura più di dodici ore, d'estate dura meno di dodici ore. Il giorno dura più di dodici ore d'estate e meno di dodici ore d'inverno. Due volte all'anno, il giorno non è né più lungo né più corto della notte: la prima volta è il ventun marzo e la seconda volta è il ventitré settembre. Il ventun marzo e il ventitré settembre il giorno dura quanto la notte, né più né meno.

Cosa c'è nel cielo, di giorno? Di giorno, nel cielo c'è il sole. E di notte, cosa c'è nel cielo? Di notte, nel cielo ci sono la luna e le stelle. Alcune volte, c'è la luna nel cielo anche di giorno, e altre volte non c'è di notte. Ma le stelle ci sono solo di notte.

Un'ora dura sessanta minuti e un minuto dura sessanta secondi. Trenta secondi sono mezzo minuto e trenta minuti sono mezz'orra. Quindici minuti sono un quarto d'ora. Quante ore dura il giorno il ventun marzo? Il ventun marzo, il giorno dura quanto la notte: dodici ore. E quanto dura il ventitré settembre? Anche il ventitré settembre dura quanto la notte, cioè: dodici ore.

Il giorno più lungo dell'anno è il ventun giugno. Il ventun giugno il giorno è molto più lungo della notte. E il giorno più corto dell'anno è il ventun dicembre. Il ventun dicembre la notte è molto più lunga del giorno.

Quanti minuti dura una mezz'ora? Una mezz'ora dura trenta minuti. Quanti quarti d'ora ci sono in un'ora? Quattro. Un quarto d'ora dura quindici minuti, e un'ora dura sessanta minuti. Un minuto è la sessantesima parte di un'ora, la trentesima parte di una mezz'ora e la quindicesima parte di un quarto d'ora.

![](../images/c6.2.png)

La prima parte del giorno si chiama «mattina». L'ultima parte del giorno si chiama «sera». La mattina, il sole spunta, e la sera, tramonta. La mattina comincia quando spunta il sole e dura fino a mezzogiorno. La seconda parte del giorno è il pomeriggio. Il pomeriggio comincia a mezzogiorno e dura fino alla sera, che è l'ultima parte del giorno. La sera comincia quando finisce il pomeriggio e finisce quando comincia la notte, cioè: dura dalla fine del pomeriggio al principio della notte. E la notte comincia quando finisce la sera e finisce quando comincia la mattina, cioè: dura dalla fine della sera al principio della mattina.

Nella sua casa di Roma, il signor Rossi ha un grande orologio. L'orologio del signor Rossi ha due lancette: una lunga e una corta. Quella lunga è la lancetta dei minuti e quella è la lancetta delle ore. La lancetta della ore segna le ore, quella dei minuti segna i minuti. Le ore del giorno e della notte sono: l'una, le due, le tre, le quattro, le cinque, le sei, le sette, le otto, le nove, le dieci, le undici e le dodici. Le ore dodici si chiamano mezzogiorno o mezzanotte. Quando le due lancette dell'orologio sono sulla cifra 12, sono le dodici, cioè: è mezzogiorno o mezzanotte. Quando la lancetta dei minuti è sulla cifra 12 e la lancette delle ore sulla cifra 3? Sono le tre. Che ore sono quando la lancetta dei minuti è sulla cifra 6 e quella delle ore è fra la cifra 3 e la cifra 4? Sono le tre e mezzo. E quando la lancetta dei minuti è sulla cifra 6 e quella delle ore è fra la cifra 4 e la cifra 5, sono le quattro e mezzo.

La prima stagione dell'anno è la primavera. Dopo la primavera c'è l'estate e dopo l'estate l'autunno. Prima dell'autunno c'è l'estate e prima dell'estate c'è la primavera. E prima della primavera? C'è l'inverno.

Il giorno dopo mercoledì si chiama giovedì. E il giorno dopo lunedì come si chiama? Si chiama martedì. E come si chiama il giorno dopo venerdì? Si chiama sabato. Come si chiama il giorno prima della domenica? Il giorno prima della domenica si chiama sabato. E il giorno prima di giovedì come si chiama? Si chiama mercoledì. E il giorno dopo? Si chiama venerdì. Che ore sono un quarto d'ora dopo mezzogiorno? Un quarto d'ora dopo mezzogiorno è mezzogiorno e un quarto. E mezz'ora dopo mezzogiorno che ora è? È mezzogiorno e mezzo. Che ora è un quarto d'ora prima di mezzanotte? È mezzanotte meno un quarto. E mezz'ora prima di mezzanotta sono le undici e mezzo. Che ore sono dieci minuti dopo le due? Dieci minuti dopo le due sono le due e dieci. E dieci minuti prima delle due sono le due meno dieci. Che ora è venti minuti dopo l'una? Venti minuti dopo l'una è l'una e venti. Dieci minuti dopo l'una e venti è l'una e mezzo. Dieci minuti dopo l'una e mezzo sono le due meno venti.

Oggi è il 15 (quindici) febbraio. Oggi è domenica. Ieri era il 14 (quattordici) febbraio. Ieri era sabato. Domani sarà il 16 (sedici) febbraio. Domani sarà lunedì. Che giorno è oggi? Oggi è domenica. E che data è? È il 15 (quindici) febbraio. E domani, che giorno sarà? Domani sarà lunedì. E che data sarà? Sarà il 16 (sedici) febbraio. Ieri, che giorno era? Ieri era sabato. E che data era? Era il 14 (quattordici) febbraio.

Dove sono i bambini Rossi oggi? Oggi sono a casa. Erano a casa anche ieri? No, ieri Bruno, Maria e Pietro non erano a casa. E domani? Saranno a casa domani? No; domani Bruno, Maria e Pietro non saranno a casa. Domenica, tutti i bambini sono a casa, ma gli altri giorni della settimana, Bruno, Maria e PIetro non sono a casa: sono a scuola. Erano a scuola ieri? Sì, ieri erano a scuola. C'erano tutti, a scuola? No, Pia era a casa. E domani, dove saranno i bambini? Anche domani, Bruno, Maria e Pietro saranno a scuola. Ma Pia no; non sarà a scuola. Lei sarà a casa, come gli altri giorni.

In Italia, tutti i bambini vanno a scuola dai sei o setti anni agli undici o dodici anni. Pia, che ha meno di sei anni, non va ancora a scuola, ma Pietro, che ha dieci anni, va a scuola. Maria e Bruno hanno più di dodici anni, ma vanno ancora a scuola. Nelle città, molti bambini, ma non tutti, vanno a scuola dopo i dodici anni. Fino a che età vanno a scuola dopo i dodici anni? Alcuni vanno a scuola fino all'età di quattordici e altri fino all'età di diciassette o diciott'anni. Però dopo i diciott'anni non vanno più a scuola.

A che ora della mattina vanno a scuola i bambini? Vanno a scuola alle otto. Alle otto meno un quarto sono ancora in casa, ma alle otto e un quarto non sono più in casa. La domenica, stanno in casa tutto il giorno i bambini? No, non ci stanno tutto il giorno. Nel pomeriggio vanno al parco con la mamma. Il parco è un gran giardino con molti alberi, molta erba e molti fiori. La domenica, ci sono molti bambini al parco. Ma gli altri giorni, ci sono solo bambini piccoli come Pia, cioè: quelli che non vanno ancora a scuola. Oggi, nel pomeriggio, i quattro bambini non saranno a casa, ma al parco. Fino a che ora ci staranno? Ci staranno fino alle sei del pomeriggio. Anche Pia starà al parco fino alle sei? Sì, anche lei ci starà fino alle sei. Va al parco con Maria? No, va al parco con la mamma.

Domani mattina, Bruno, Maria e Pietro staranno in casa solo fino alle otto. Ma Pia starà in casa fino alle tre del pomeriggio. Alle tre e un quarto non sarà più in casa, ma al parco. Dai mesi di aprile o maggio ai mesi di ottobre o novembre Pia va al parco tutti i giorni e ci sta tutti i giorni fino alle sei.



### ESERCIZIO A.

**era, erano, sarà, saranno**

Quando Pia --- più grande, non --- in casa alle nove della mattina, ma a scuola. Quando Pietro --- un bambino di dei anni, Pia --- una piccola bambina di un anno, e Bruno e Maria --- bambini di undici e nove anni. Dove --- i bambini domani, nel pomeriggio? --- a scuola, ma domenica non --- a scuola. Pia però --- a casa anche domani.



### ESERCIZIO B.

Quante ore --- il giorno e la ---? --- venti'quattr'ore. Due --- all'anno, il giorno dua --- la notte, ---: dodici ore. Nel --- c'è il sole di giorno e la --- e le --- di notte. Un'ora dura sessanti minuti --- e un --- dure sessanta ---. Quanti minuti dura un --- d'ora? Quindici minuti. Un minuto è la quindicesima --- di un quarto d'ora. La prima --- del giorno si chiama ---, la seconda si chiama --- e la terza si chiama ---. Il sole --- la mattina e --- la sera. La mattina dura --- a mezzogiorno. Il pomeriggio dura dalla --- della mattina al ---- della sera. Un --- segna le ore. Un orologio ha due ---: --- dei minuti e --- delle ore. La lancetta corta --- le ore, la lancetta lunga --- i minuti. --- della primavera c'è l'inverno e --- la primavera c'è l'estate. --- è il 3 febbraio; --- era il 2 febbraio e --- sarà il 4 febbraio. Che --- è oggi? È il 3 febbraio. Pia è piccola e --- va --- a scuola. Che --- ha Pietro? Pietro ha dieci anni. Gli italiani --- vanno --- a scuola dopo i diciott'anni.



### ESERCIZIO C.

Quante ore durano la notte e il giorno il ventun marzo?

Cosa c'è nel cielo di giorno? di notte?

Come si chiamano le tre parti del giorno?

Quando comincia e quando finisce la mattina?

Cosa segna la lancetta lunga dell'orologio?

Che ore sono dieci minuti dopo le due?

Che ore sono venti minuti prima di mezzanotte?

Che ora è mezz'ora dopo l'una?

Che ore sono un quarto d'ora prima delle due?

Che giorno e che data è oggi?

Che giorno e che data era ieri?

Che giorno e che data sarà domani?

<p style="page-break-after: always;"> </p>
<!--stackedit_data:
eyJoaXN0b3J5IjpbMTM0NDg0MzE5OSwxNjMxNDY1NzQ2LC0xNT
Y1MzM0MTY0XX0=
-->