## Capitolo tre (3): NOMI E COGNOMI

I Rossi sono sei:[^3.1]  Carlo e Teresa Rossi, Bruno, Pietro, Maria e Pia. «Carlo» e «Teresa» sono due nomi, «Rossi» è un cognome. «Carlo» è il nome del padre, «Teresa» è il nome della madre.[^3.2]  «Rossi» è il cognome del padre e della madre. Qual è il cognome dei due figli di Carlo e Teresa Rossi? Il cognome dei due bambini è «Rossi». «Rossi» è il cognome dei sei Rossi: del padre, della madre, dei figli e delle figlie.[^3.3] I genitori e i figli hanno lo stesso cognome.[^3.4] Quali sono i nomi delle due figlie?[^3.5] Sono Pia e Maria.

Il cognome del padre è Rossi. Anche il cognome della madre è Rossi: Teresa Rossi è la moglie di Carlo Rossi. La moglie e il marito hanno lo stesso cognome. Carlo Rossi è il marito di Teresa Rossi. Carlo e Teresa Rossi sono marito e moglie. Carlo Rossi è un uomo sposato. Un uomo sposato è un uomo che ha moglie.[^3.6] Una donna sposata è una donna che ha marito.[^3.7] Il marito di Teresa Rossi è «il signor Rossi». La moglie di Carlo Rossi è «la signora Rossi». Il marito e la moglie sono «i signori Rossi». Qual è il nome del signor Rossi? È Carlo. E qual è il nome della signora Rossi? È Teresa. Carlo e Teresa sono i nomi dei signori Rossi.

Teresa Rossi chiama il signor Rossi «Carlo», e Carlo Rossi chiama la signora Rossi «Teresa». Ma i bambini non chiamano[^3.8] i signori Rossi «Carlo» e «Teresa». I bambini chiamano il signor Rossi «papà»[^3.9] e la signora Rossi «mamma».[^3.10]

![](../images/c3.1.png)

Il primo figlio di Carlo Rossi si chiama «Bruno».[^3.11] La prima figlia di Carlo Rossi si chiama «Maria». Come si chiama la seconda figlia di Carlo Rossi?[^3.12] Si chiama Pia. Come si chiama il padre di Bruno? Suo padre si chiama Carlo Rossi.[^3.13] Come si chiama sua madre? Sua madre si chiama Teresa Rossi.[^3.14] Chi è il fratello di Bruno? Suo fratello è Pietro.[^3.15] E chi è la sorella di Maria? Sua sorella è Pia.[^3.16] Chi sono i genitori di Pietro? I suoi genitori sono il signor Rossi e la signora Rossi.[^3.17]

Come si chiamano i fratelli di Maria? I suoi fratelli si chiamano Bruno e Pietro.[^3.18] Chi sono le sorelle di Bruno? Le sue sorelle sono Maria e Pia.[^3.19] Come si chiamano le figlie di Teresa Rossi? Le sue figlie si chiamano Maria e Pia.[^3.20] Chi sono i figli della signora Rossi? I suoi figli sono Bruno e Pietro,[^3.21] le sue figlie sono Maria e Pia.[^3.22] Chi è il marito della signora Rossi? Suo marito è il signor Carlo Rossi.

Il signor Rossi chiama sua moglie «Teresa» e la signora Rossia chiama suo marito «Carlo». I bambini non chiamano il loro padre[^3.23] e la loro madre[^3.24] «Carlo» e «Teresa», ma «papà» e «mamma». Come si chiamano i figli dei signori Rossi? I loro figli si chiamano Bruno e Pietro.[^3.25] E come si chiamano le loro figlie?[^3.26] Le loro figlie si chiamano Maria e Pia.

Qual è il nome del signor Rossi? Il suo nome è Carlo. E qual è il nome della signora Rossi? Il suo nome è Teresa. Il signor Rossi è un italiano: l'Italia è la sua patria.[^3.27] Qual è la patria della signora Rossi? Anche la sua patria è l'Italia. I sei Rossi hanno la stessa patria. L'Italia è la patria degli italiani.[^3.28] La Francia è la patria dei francesi.

![](../images/c3.2.png)

Il signor Rossi ha un fratello che si chiama Alberto. Alberto Rossi è lo zio dei bambini Rossi.[^3.29] I fratelli del padre e della madre sono gli zii dei bambini.[^3.30] Il signor Rossi ha anche una sorella che si chiama Emilia. Emilia Rossi è la zia dei bambini.[^3.31] Le sorelle del padre o della madre sono le zie dei bambini. Il signor Rossi ha due fratelli. L'uno si chiama Alberto. L'altro si chiama Rodolfo, ed è[^3.32] anche lui[^3.33] zio dei bambini. Il signor Rossi ha due sorelle. L'una si chiama Emilia Rossi. L'altra si chiama Emma Benelli, ed è anche lei[^3.34] zia dei bambini.[^3.35] Emma Benelli è sposata, Emilia Rossi no.[^3.36] Teresa Rossi ha una sorella. Sono sposati i due fratelli del signor Rossi? Alberto Rossi sì, è sposato, ma Rodolfo no.[^3.37] E le sorelle del signor Rossi, sono sposate? Emilia no, ma Emma sì.[^3.38] Anche la sorella della signora Rossi è sposata. Emilia Rossi non si chiama «signora», ma «signorina» Rossi. Una donna non sposata si chiama signorina. Emilia Rossi è «la signorina Rossi». La moglie di Alberto Rossi non è sorella del papà né della mamma dei bambini,[^3.39] ma anche lei è zia dei bambini. Alberto Rossi è sposato. E Rudolfo ed Emma, sono sposati? Lei sì, ma lui no. Quanti fratelli e quante sorelle hanno Carlo e Teresa Rossi? Lui ha due fratelli e due sorelle, lei ha una sorella. Il marito di Emma Benelli, che è la seconda sorella del padre dei bambini, non è fratello né di Carlo né di Teresa Rossi,[^3.40] ma anche lui è zio dei bambini.

Il padre dei signori Carlo, Rudolfo e Alberto Rossi, il signor Giuseppe Rossi, è nonno dei bambini. Anche il padre della signora Teresa Rossi e di sua sorella è nonno dei bambini. I nonni dei bambini sono i padri dei loro genitori. Le madri dei loro genitori sono le loro nonne. La madre di Carlo Rossi, la signora Giovanna Rossi, è nonna dei bambini, e anche la madre di Teresa Rossi è nonna dei bambini.



### ESERCIZIO A.

**(il) suo, (la) sua, i suoi, le sue, il loro, la loro, i loro, le loro**

Qual è il nome del signor Rossi? Il --- nome è Carlo. Qual è la patria di Bruno? La --- patria è l'Italia. Chi sono i genitori di Bruno? I --- genitori sono i signori Rossi. Come si chiamano le sorelle di Bruno? Le --- sorelle si chiamano Maria e Pia. Teresa Rossi chiama --- marito «Carlo». E Carlo Rossi chiama --- moglie «Teresa». Chi è la madre di Pietro? --- madre è la signora Rossi. Chi è il padre di Maria? --- padre è il signor Rossi. Come si chiamano le figlie di Teresa Rossi? Le --- figlie si chiamano Maria e Pia. E i figli di Teresa Rossi come si chiamano? I --- figli si chiamano Bruno e Pietro.  Pia chiama i --- genitori «papà» e «mamma». E Teresa Rossi chiama le--- figlie Pia e Maria. I bambini chiamano il --- padre «papà» e la --- madre «mamma». I bambini chiamano i --- genitori «papà» e «mamma». Come si chiamano le figlie dei signori Rossi? Le --- figlie si chiamano Maria e Pia.



### ESERCIZIO B.

Il --- di padre è «Carlo», e il suo --- è «Rossi». Il nome --- madre è «Teresa». Quali sono i nomi --- figli e --- figlie di Teresa Rossi? Sono «Bruno» e «Pietro», «Maria» e «Pia». --- è il nome della seconda figlia? È «Pia». Teresa Rossi è la --- di Carlo Rossi, e Carlo Rossi è il --- di Teresa Rossi. Il --- Rossi è un uomo sposato. Carlo Rossi --- sua moglie «Teresa». I bambini --- la loro madre «---» e il loro padre «---». --- si chiama il padre del signor Rossi? --- chiama Giuseppe Rossi. --- è Emma Benelli? È la --- dei bambini. Suo marito è lo --- dei bambini. Il loro zio Alberto è ---, e sua moglie è zia dei bambini, ma il --- zio Rodolfo non è ---. Come si chiamano i due fratelli di Carlo Rossi? L'--- si chiama Alberto, l'--- si chiama Rodolfo. La moglie di Alberto Rossi non è sorella --- del papà --- della mamma dei bambini, ma anche --- è zia dei bambini. Il padre di Carlo Rossi è --- dei bambini e sua madre è --- dei bambini.



### ESERCIZIO C.

Come si chiama una donna non sposata?

Chi è il nonno di un bambino?

Chi è lo zio di un bambino?

Qual è il nome della madre di Bruno?

Quali sono i nomi dei fratelli di Carlo Rossi?

Quante sorelle ha Teresa Rossi?

Quante zie hanno i bambini, e chi sono le loro zie?

Chi sono gli zii dei bambini?

<!---
Footnotes
-->

[^3.1]: sei = 6

[^3.2]: di + il = del

	di + la = della

[^3.3]: di + i = dei

	di + le = delle

[^3.4]: **il** cognome

	**lo st**esso cognome

[^3.5]: **qual** è...?

	**quali** sono...?

[^3.6]: che ha moglie = che ha una moglie

[^3.7]: che ha marito = che ha un marito

[^3.8]: chiam**a**

	chiam**ano**

[^3.9]: papà = padre

[^3.10]: mamma = madre

[^3.11]: il primo figlio si chiama Bruno = il nome del primo figlio è Bruno

[^3.12]: come si chiama...? = qual è il nome di...?

[^3.13]: **suo** padre : **il** padre **di Bruno**

[^3.14]: **sua** madre : **la** madre **di Bruno**

[^3.15]: **suo** fratello : **il** fratello **di Bruno**

[^3.16]: **sua** sorella : **la** sorella **di Maria**

[^3.17]: **i suoi** genitori : **i** genitori **di Pietro**

[^3.18]: **i suoi** fratelli : **i** fratelli **di Maria**

[^3.19]: **le sue** sorelle : **le** sorelle **di Bruno**

[^3.20]: **le sue** figlie : **le** figlie **di Teresa Rossi**

[^3.21]: **suo** figlio

	**i suoi** figli

[^3.22]: **sua** figlia

	**le sue** figlie

[^3.23]: **il loro** padre : **il** padre **dei bambini**

[^3.24]: **la loro** madre : **la** madre **dei bambini**

[^3.25]: **i loro** figli : **i** figli **dei signori** Rossi

[^3.26]: **le loro** figlie : **le** figlie **dei signori** Rossi

[^3.27]: suo, il suo

	sua, la sua

	suo marito, suo fratello, suo padre...

	sua moglie, sua sorella, sua madre...

	il suo nome, la sua patria...

[^3.28]:  di + gli = degli

[^3.29]: lo = il

	lo + z-

[^3.30]: gli = i

	gli + z-

[^3.31]: lo zio

	la zia

[^3.32]: ed = e

	ed è = e è

[^3.33]: lui : Rodolfo

[^3.34]: lei : Emma Benelli

[^3.35]: anche **lui** è zio

	anche **lei** è zia

[^3.36]: no : non è sposata

[^3.37]: no : non è sposato

[^3.38]: sì : è sposata

[^3.39]: non è... né = non è... e non è

[^3.40]: **non** è fratello **né** di Carlo **né** di Teresa = **non** è fratello di Carlo né di Teresa

<p style="page-break-after: always;"> </p>
<!--stackedit_data:
eyJoaXN0b3J5IjpbNDMzMzU2MzU1LDk1NDQ2MzMzNiw1MDU5ND
E2NzUsNTk4MzExNzA1XX0=
-->