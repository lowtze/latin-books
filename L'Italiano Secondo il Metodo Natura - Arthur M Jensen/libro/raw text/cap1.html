<!DOCTYPE html []>
<html>
  <head>
    <meta charset="UTF-8" />
    <meta name="author" content="MarkdownViewer++" />
    <title>cap1.md</title>
    <style type="text/css">
            
/* Avoid page breaks inside the most common attributes, especially for exports (i.e. PDF) */
td, h1, h2, h3, h4, h5, p, ul, ol, li {
    page-break-inside: avoid; 
}

        </style>
  </head>
  <body>
    <h2 id="capitolo-uno-1-la-famiglia-rossi">Capitolo uno (1): LA FAMIGLIA ROSSI</h2>
    <p>Carlo Rossi è un uomo. Teresa Rossi è una donna. Bruno è un bambino.
Pietro è un bambino. Maria è una bambina. Anche Pia è una bambina.
Bruno e Pietro sono due bambini.</p>
    <p>È un bambino Pietro? Sì, Pietro è un bambino. Anche Bruno è un bambino.
È una bambina Maria? Sì, Maria è una bambina. Sono bambini Bruno e
Pietro? Sì, Bruno e Pietro sono bambini. Sono bambine Maria e Pia? Sì,
Maria e Pia sono bambine. È un bambino Carlo Rossi? No, Carlo Rossi non
è un bambino; è un uomo. È una bambina Teresa Rossi? No, Teresa
Rossi non è una bambina; è una donna.</p>
    <p>Un bambino e una bambina sono due bambini. Due bambini e una bambina
sono tre bambini. Anche un bambino e due bambine sono tre
bambini. Carlo e Teresa Rossi, Bruno, Pietro, Maria e Pia sono una famiglia: la
famiglia Rossi. Carlo Rossi è il padre. Teresa Rossi è la madre. Bruno è
il primo figlio, Pietro è il secondo figlio. I due figli sono Bruno
e Pietro. Maria è la prima figlia, Pia è la seconda Le
due figlie sono Maria e Pia.</p>
    <p>Bruno Rossi è figlio di Carlo Rossi. Anche Pietro Rossi è figlio di
Carlo Rossi. I due bambini, Bruno e Pietro, sono figli di Carlo Rossi.
Il primo figlio di Carlo Rossi è Bruno, il secondo figlio è Pietro.
Bruno e Pietro sono figli anche di Teresa Rossi: i due bambini sono
figli di Carlo e Teresa Rossi.</p>
    <p>Maria è figlia di Carlo Rossi. Anche Pia è figlia di Carlos Rossi. Le
due bambine, Maria e Pia, sono figlie di Carlo Rossi. La prima figlia di
Carlo Rossi è Maria, la seconda figlia è Pia. Maria e Pia sono figlie
anche di Teresa Rossi: le due bambine sono figlie di Carlo e Teresa
Rossi.</p>
    <p>Quanti sono i figli di Carlo Rossi? I figli di Carlo Rossi sono due.
Quante sono le figlie? Anche le figlie sono due. Carlo Rossi ha due
figli e due figlie. Due figli e due figlie sono quattro figli.
Quanti figli ha Carlo Rossi? Carlo Rossi ha quattro figli: Bruno,
Pietro, Maria e Pia. Quanti figli e quante figlie? Due figli e due
figlie. Quanti figli hanno Carlo e Teresa Rossi? Carlo e Teresa Rossi
hanno quattro figli. I quattro bambini, Bruno, Pietro, Maria e Pia,
sono figli di Carlo e Teresa Rossi.</p>
    <p>Carlo Rossi è il padre di Bruno, di Pietro, di Maria e di Pia. Teresa
Rossi è la madre di Bruno, di Pietro, di Maria e di Pia. Chi sono i due
figli di Carlo e Teresa Rossi? Sono Bruno e Pietro. Chi sono le due
figlie di Carlo e Teresa Rossi? Sono Maria e Pia. Chi è il primo
figlio, Bruno o Pietro? È Bruno. Chi è la seconda figlia, Maria o
Pia? È Pia. Chi è il padre di Bruno? È Carlo Rossi. E chi è la
madre di Bruno? È Teresa Rossi.</p>
    <p>Bruno è il fratello di Pietro. Pietro è il fratello di Bruno. Bruno e
Pietro sono fratelli. Maria è la sorella di Pia. Pia è la sorella di
Maria. Maria e Pia sono sorelle. Maria e Pia sono le sorelle di Bruno e
Pietro. Bruno e Pietro sono i fratelli di Maria e Pia.</p>
    <p>Quanti fratelli ha Maria? Ha due fratelli. Quanti fratelli ha
Bruno, uno o due? Bruno ha un fratello. Chi è il fratello di Bruno? Il
fratello di Bruno è Pietro. Quante sorelle ha Pia, una o due? Pia
ha una sorella. Chi è la sorella di Pia? La sorella di Pia è Maria.
Quante sorelle ha Pietro, due o tre? Ha due sorelle. Pietro e Maria
sono fratello e sorella. Quanti fratelli hanno Maria e Pia? Hanno due
fratelli. Chi sono i due fratelli di Maria e Pia? Sono Bruno e
Pietro. Bruno è fratello di Maria e Pia. Anche Pietro è fratello di
Maria e Pia. Quante sorelle hanno Bruno e Pietro? Bruno e Pietro hanno
due sorelle. Chi sono le due sorelle di Bruno e Pietro? Sono Maria e
Pia. Maria è sorella di Bruno e Pietro. Anche Pia è sorella di Bruno e
Pietro. I quattro bambini sono fratelli e sorelle.</p>
    <p>Carlo Rossi è il marito di Teresa Rossi. Teresa Rossi è la moglie di
Carlo Rossi. Carlo e Teresa Rossi sono marito e moglie. Quanti figli e
quante figlie hanno Carlo e Teresa Rossi? Hanno due figli e due
figlie. Carlo e Teresa Rossi sono i genitori di Bruno, Pietro,
Maria e Pia. I genitori sono il padre e la madre. Chi è il marito
di Teresa Rossi? È Carlo Rossi. Chi è la moglie di Carlo Rossi? È Teresa
Rossi.</p>
    <p>Chi sono Bruno e Pietro? Sono i figli di Carlo e Teresa Rossi. Chi sono
Maria e Pia? Sono le figlie di Carlo e Teresa Rossi. Carlo e Teresa
Rossi sono i gentiori di Bruno e di Pietro. Carlo e Teresa Rossi sono
anche i genitori di Maria e di Pia. Il padre, la madre, i due figli e le
due figlie sono una famiglia.</p>
    <p>Chi è Carlo Rossi? È il marito di Teresa Rossi e il padre di Bruno,
Pietro, Maria e Pia. Chi è Teresa Rossi? È la moglie di Carlo Rossi e la
madre di Bruno, Pietro, Maria e Pia. Ha un fratello Bruno? Sì, Bruno ha
un fratello. Ha fratelli Maria? Sì, Maria ha due fratelli. Ha due
sorelle Maria? No, Maria non ha due sorelle; ha una sorella e due
fratelli.</p>
  </body>
</html>
